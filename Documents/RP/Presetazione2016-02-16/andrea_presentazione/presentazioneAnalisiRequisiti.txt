IDEA & FUNZIONALITA
"Come possiamo usare la tecnologia Beacon per creare qualcosa di veramente utile?"

[/images/image01.png]
Ragionanando intorno a questa domanda siamo arrivati a prendere in considerazione la navigazione indoor, una tema fortemente attuale in quanto non si vedono ancora sul mercato soluzioni soddisfacenti.
Vogliamo realizzare un sistema che fornisca all'utente informazioni interessanti ed indicazioni utili per muoversi all'interno di un edificio.
Tale sistema sarà composto da due parti:
- un insieme di sensori beacon utilizzati per mappare l'edificio;
- un applicativo per smartphone che si interfacci con i sensori beacon per fornire informazioni ed indicazioni all'utente.

Ma non vogliamo fermarci qui.

[/images/image02.png]
Vogliamo poter consigliare il percorso più adatto alle esigenze dell'utente:
- all'utente con disabilità visive o motorie vogliamo consigliare il percorso con il minor numero (possibilmente nullo) di barriere architettoniche;
- all'utente claustrofobico vogliamo consigliare il percorso con il minor numero (possibilmente nullo) di ascensori.
L'utente sarà libero di modificare queste preferenze e quelle relative a come riceve le indicazioni per la navigazione, direttamente all'interno dell'applicativo.
Sempre nell'ottica dell'accessibilità, l'utente potrà quindi scegliere di ricevere indicazioni vocali piuttosto che testuali.

Questo è l'obiettivo ottimale che ci siamo posti: rendere più accessibili gli edifici; sia che accessibilità significhi raggiungere la propria destinazione più velocemente, sia che significhi raggiungerla con le proprie forze.

[/images/image03.png]
Naturalmente la navigazione indoor è già una grossa sfida di per sè, quindi ci concentreremo innanzitutto sull'individuazione di una sua implementazione ed, eventualmente, sull'espansione verso le funzionalità di accessibilità.
Il tutto senza appoggiarci al concetto di triangolazione: preso in prestito dalla navigazione GPS e dimostratosi fallimentare nell'ambito degli ambienti indoor, specialmente se abbinato alla tecnologia Beacon.
Utilizzeremo la Torre Archimede come ambiente di test ma, lo stesso applicativo, potrà essere utilizzato in edifici diversi a patto che, l'edificio in questione, sia stato preventivamente mappato e l'utente abbia effettuato il download della relativa mappa. 

[/images/image04.jpg]
Trattandosi di un capitolato fortemente orientato alla ricerca, ogni scelta effettuata e ed ogni problematica incontrata saranno documentate come richiesto dal proponente.

ATTORI
[/images/image05.png]
Il bacino di utenti al quale l'applicativo smartphone è indirizzato può essere suddiviso in due categorie: 
- Utente finale: interagisce con l'applicativo per ricevere indicazioni ed informazioni utili per muoversi all'interno di un edificio; 
- Sviluppatore: oltre alle funzionalità esposte all' utente finale, può accedere a funzionalità avanzate per testare l'interazione tra l'applicativo ed i beacon usati per mappare l'edificio. Noi, gruppo Leaf, ci avvarremo in primo luogo di tali funzionalità per agevolare la disposizione dei sensori e ,quindi, la mappatura dell'edificio.
